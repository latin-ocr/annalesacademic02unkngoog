enarro. 101¹

Praais antem medica quid valeat, vos ex me jam rogantes audio.

Apage illos, qui, infelici 'sceptioismo indulgentes, artis salutiferae
egregia et ampla praesidia prorsus spernant et naturae relinquendos omnes '
morbos clamitare non dubitent. Adeant illi aegros hernia incarcerata
laborantes, qni a solo chirurgi scalpello salutem exspectant, aneurysmaticos,
quibus Damoclis gladius assidue impendit, sola operatione chirurgica au·
ferendus. Videant ossa fracta, arte ita disposita ut absqueformae muta·
tione consolidata sint. Visitent illos, qui nasum, palpebras aut labia
chirurgo, tanquam alteri Prometheo, recepta se debere profitentur, aut
quibus, cataracte sublata, visus 'et cum visu vitae deliciae et utilitas
redonatae fuerunt. Naturae laudatores nimios ad puerperae lectum arcesso,
abi haud raro obstetricatori contingit hanc sibi habere dulcem persua-
sionem: favente Deo, mihi debent salutem et mater et infans.

Neque medicina interna, licet saepius 'dubiis et obscuris prematur,
excipienda est. Etiam haec sua habet quae certa sunt remedia, et jure
urs salutifera audit. Ecce tibi aeger, febris apoplectioae impetu correptus.
Sollicite et anxie febris intermissionem medicus speculatur, et chinino
administrato, alterum impeturn, eumque mortalem futurum, tuto avertit.
Alius venenum hausit, quod medicus arcessitus nisi emetioo ejiciendum curet,
propinato antidoto innoxium reddit. Alius ob violatam pudicitiam foedo morbo
afficitur, et melum, etiam in prolem serpturum, cura tempestiva exciditur.
Sic inter remedia plura dantur, quaein certis conditionibus, communi peri·
torum judicio, ad sanitatem tuendam et restituendam conferre valent.

Saeculum fere praeterlapsum est, quum celeberrimus Petrus Comper,
ordinariam medicinae professionem in illustri Amstelodamensium Athenaeo
auspicaturus, de certo in medicina publice dixit. Symptomatum oausa-
rumquo indicavit certas notiones eorumque pondus. De ipsis artis praesidiis
agens, hydrargyrum, ferrum, corticem peruvianum‚ anthelminthica‚ opium
et pauca alia laudat tanquam medicamina certis in casibus probatae fidei.
Sunt haec eadem, Auditores! de quorum pretio in similibus conditionibus
nostra aetate periti consentiunt. Praesidia sunt, qualia sola experientia
praebet, non ratio, quorum actio cognita, nequaquam intellecta cst.
Perenniora sunt theoriis, utpote a theoria libera. Illorum vim salutiferam
qui negare audeant, ipsam evidentiam negare rideantur.

 

